Guida alla consultazione
========================

Questa prima versione del libro bianco viene pubblicata dopo un percorso
di ricerca, analisi, confronto e stesura partecipata all’interno del
coordinamento della task force

Il documento, che è in consultazione fino all’**11 marzo 2018**, non ha
l’ambizione di trattare i molteplici aspetti e le implicazioni relative
all’Intelligenza Artificiale.

Rappresentando un punto di partenza più che un punto di arrivo,
chiediamo a tutti coloro che si apprestano a commentare e contribuire
alla versione definitiva del testo, di leggere con molta attenzione cosa
è e cosa non è questo libro bianco.

**Cosa non è e cosa non vuole essere:**

1. **Non è il testo definitivo.**

2. **Non è un testo scientifico né ha l’ambizione di presentare,
   analizzare e affrontare le implicazioni dell’IA a 360 gradi.**

3. **Non nasce come testo di policy.**

**Cosa è e cosa diventerà:**

1. **È un testo in progress:** abbiamo pubblicato una prima bozza che
   definisce un perimetro all’interno del quale chiediamo a chiunque
   sia interessato di esprimersi, avendo ben chiaro l’obiettivo del
   libro bianco. Il testo definitivo, corredato di *schede di
   approfondimento tematiche* verrà presentato e pubblicato alla fine
   della consultazione e diventerà un punto di partenza che
   permetterà all’Italia di confrontarsi sulle tematiche trattate
   anche sui tavoli internazionali.

2. **È un testo che intende approfondire un aspetto specifico dell’IA:**
   come gli strumenti dell’Intelligenza Artificiale possano
   semplificare il rapporto tra stato e cittadini. Il libro bianco
   intende affrontare i temi delineati con un approccio snello e
   sintetico in modo da permetterne la lettura anche ai non addetti
   ai lavori.

3. **Il testo definitivo comprenderà anche una sezione dedicata a
   raccomandazioni per il settore pubblico, che nascono per
   rispondere alle sfide affrontate nel libro bianco** e che
   potranno essere proposte durante il periodo di consultazione
   secondo le seguenti indicazioni.

**Istruzioni per la consultazione pubblica**

Il libro bianco è in consultazione fino all’**11 marzo 2018**.

**Come partecipare**

Puoi contribuire alla consultazione con integrazioni e suggerimenti
inserendo un commento nella sezione “Mostra commenti” presente alla fine
di ogni capitolo, di ogni sfida del libro bianco e del Glossario
dell’Intelligenza Artificiale.

Per contribuire alle Raccomandazioni, compila il form
“`Raccomandazioni IA <https://goo.gl/forms/UhOXTDZXluGP8T6J2>`__”

**Esiti della consultazione**

I risultati della consultazione pubblica on line saranno discussi dalla
Task force sull'Intelligenza Artificiale di AgID che le valuterà ed eventualmente integrerà nel testo definitivo del libro bianco.

**Destinatari**

Sono invitati a partecipare alla consultazione: le pubbliche amministrazioni, i centri di ricerca, gli addetti ai lavori, le realtà che studiano o lavorano con l'IA e chiunque intenda dare il proprio contributo a partecipare alla presente consultazione.

*L’Associazione AI*IA ha inviato un contributo al libro bianco che sarà
integrato nel corso della consultazione.*
